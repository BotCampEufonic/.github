# BOTCAMP: LES COLÒNIES DIGITALS D’EUFÒNIC
BotCamp és una immersió única en el món de les
automatitzacions i l’art generatiu, una trobada
comunitària on convergeixen la tecnologia i la
creativitat explorant les interseccions entre la
ruralitat i la digitalitat.
Obert, per una banda, a aquelles persones
interessades en la programació de bots i, per l’altra, a
tothom interessat en la conjunció de les pràctiques
digitals amb la ruralitat, brinda una oportunitat per
aprofundir en el prototipat i desenvolupament de
projectes relacionats amb els bots, l’automatització i
l’art generatiu, on aprendre i experimentar amb
processos creatius i amb activitats relacionades.

---
# PROJECTES I PROTOTIPATGE
Entenem la ruralitat com un espai complex i divers que va més enllà de la mera geografia o ubicació. La
concebem com una necessitat social, econòmica i ecològica en el marc actual de crisi climàtica i
desenvolupament futur de les societats humanes. Posem el focus en les persones que la componen, no
només en el territori on s’habita, valorant les necessitats reals dels habitants i articulant ecosistemes vius
i autosuficients.


Com interactuen les activitats econòmiques tradicionals -com l’agricultura o la ramaderia- amb les noves
formes de treball i el coneixement tecnològic d’automatització? Quines estratègies de desenvolupament
rural es poden dur a terme mitjançant l’automatització? Com podem alimentar una peça d’art generatiu
amb tota la informació que ens proporciona un entorn o projecte rural? Tenint en compte el paisatge ric
en diversitat natural i cultural, com podem generar art mantenint un equilibri i cohabitació amb ell?
Podríem crear un prototip que ens ajudi a gestionar millor els recursos naturals i l’ús sostenible del sòl i
de l’aigua?


# ELS PROJECTES
Durant l’estada a Bot es desenvoluparan propostes seleccionades entre aquelles que responguin a
aquesta convocatòria oberta d’idees, propostes o projectes. Segons el seu camp d’interès, cada
col·laborador/a pot formar part de l’equip de desenvolupament de les propostes seleccionades, aportant
els seus coneixements i idees al grup de treball i, al mateix temps, aprenent dels grups i de les mentores

# EL PROCÉS
BotCamp ens proposem utilitzar principalment programari lliure i obert en el desenvolupament dels
projectes, amb l’objectiu de fomentar la col·laboració i l’accessibilitat. Donant prioritat a aquest tipus de
programari, aspirem a destacar aquells projectes que optin per aquesta opció, ja que això no només
promou la transparència i l’intercanvi de coneixements, sinó que també contribueix a la creació d’un
entorn més inclusiu i sostenible. A més, la utilització de programari lliure i obert afavoreix la participació
de la comunitat, permetent a un nombre més ampli de persones col·laborar i aprendre, creant així una
base fonamentada en la diversitat i la col·lectivitat.

https://botcamp.plan9.cat/wp-content/uploads/2024/06/BOTCAMP_2024.pdf
